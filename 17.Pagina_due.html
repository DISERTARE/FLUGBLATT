<!DOCTYPE html>
<html>
<head>
	<title> FLUGBLATT - DISERTARE!</title>
	
	<meta name="viewport" content="width=device-width">
	
	<meta charset="utf-8"> 
	
	<link href="CSS_Flugblatt/CSS_Pagine_flug2.css" type="text/css" rel="stylesheet" />
	
	<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Italianno&family=Libre+Caslon+Display&family=Pinyon+Script&family=Romanesco&display=swap" rel="stylesheet">
	
	<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cormorant+Garamond:wght@300&display=swap" rel="stylesheet">
	</head>
	
	<br />
	<br />
<body>
	
    <h1> QUELLO CHE CONTA </h1>
    
    <h2>di Lidia Noviello</h2>
    
	<p><b>Paolo:</b> Il sentiero si fa meno fangoso</p> 

<p><b>Mastro Zorzi:</b> Sí, siamo giunti alla sua conclusione e lí in fondo si insinuano gli ultimi raggi del Sole</p>

<p><b>Paolo:</b> Dovremmo affrettare il passo per anticipare il tramonto e il buio della prima sera</p>

<p><b>Mastro Zorzi:</b> Senza forzare troppo. Gli operai ci hanno preceduti e stanno lavorando fin dall’alba, noi dovremo occuparci solo di valutare l’andamento dei loro sforzi e aiutarli nelle operazioni conclusive</p>

<p><b>Paolo:</b> Non vorrei sopraggiungesse la notte nel mezzo delle nostre fatiche</p>

<p><b>Mastro Zorzi:</b> Eccoci! Finalmente un po’ di sole a rinvigorirci la pelle appesantita dall’umidità dell’ombra. La piana comincia già a rinverdire e si sente forte nei polmoni l’aria di una sacra e antica primavera</p>

<p><b>Paolo:</b> È quello là in fondo il nostro ciliegio?</p>

<p><b>Mastro Zorzi:</b> L’unica verticalità della grande pianura. Il tronco saldo e netto sostiene le braccia rosate dell’orante! Dolcissima e ingenua creatura sorella! La vedi, se ne sta muta e immobile a offrirsi devotamente allo sguardo del cielo</p>

<p><b>Paolo:</b> È una pianta davvero molto bella</p> 

<p><b>Mastro Zorzi:</b> E la bellezza è l’unica forma sensibile dell’immateriale</p>

<p><b>Paolo:</b> A far certi pensieri, l’etica s’assottiglia e si finisce per morire, Mastro Zorzi. Intanto noto che gli operai hanno già scavato nell’intorno dell’albero, non ci resta che raggiungerli e completare il tutto</p>
	
	</body>
	
	<br />
	
	<p id="voltapagina"><a id="sinistra" href="16.Transizione_uno.html">prima - </a> <a id="destra "href="18.Transizione_due.html">dopo</a></p>
	
	<br />
</html>